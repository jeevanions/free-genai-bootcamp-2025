Lui si chiama Marco e ha venticinque anni. Vive a Milano, una città grande e bellissima, conosciuta per la moda e l'architettura. Abita in un appartamento accogliente con sua sorella Anna. Lei ha ventitre anni e studia medicina all'università. Marco e Anna sono molto legati e passano spesso le serate a parlare o a guardare film insieme. Marco lavora come barista in un piccolo caffè vicino casa. Ogni mattina si alza presto per preparare il caffè e i dolci per i clienti. Gli piace molto il suo lavoro perché può incontrare tante persone diverse ogni giorno. Il caffè è sempre pieno di clienti abituali e nuovi e Marco trova sempre un momento per fare due chiacchiere con loro. Nel tempo libero Marco ama andare al cinema, gli piacciono soprattutto i film di avventura e i documentari. È anche un grande lettore e passa ore a leggere libri di vari generi. Ha molti amici con cui esce spesso. Il suo migliore amico si chiama Luca. Luca è molto simpatico e si conoscono da quando erano bambini. Spesso vanno insieme a fare escursioni nei parchi vicino o a giocare a calcetto. A casa Marco ha anche un gatto. Si chiama Micio ed è molto affettuoso. Micio adora giocare con i suoi giocattoli, specialmente con una pallina di stoffa colorata. Dopo aver giocato ama rilassarsi e dormire sul divano vicino a Marco.